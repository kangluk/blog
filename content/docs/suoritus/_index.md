---
title: "Kurssin suorittaminen"
type: docs
bookToc: false
---

# Kurssin suorittaminen

## OHJ01.1 & OHJ02.1
- 7 osaa kummankin kurssin materiaalissa, joka sisältää teorian ja tehtävät
	- 6 viikkoa lähiopetusta + koeviikko, joka opiskellaan itsenäisesti (tarpeen mukaan luvassa myös Artun livelähetys ja etätukea, tästä sovitaan myöhemmin)
	- Tavoite: opiskele viikko per osa
- Jokaisen osan tehtävistä on laadittava **vähintään 25 %** kurssin hyväksymiseksi
	- Seuraavan osan tehtäviin pääsee käsiksi, kun on tehnyt vähintään 25% edellisen osan tehtävistä (tästä TMC-järjestelmä pitää huolen)
- Aikaa kannattaa varata tehtävien tekemiseen!
	- Ensimmäisten osien kohdalla tehtävät tulee luultavasti tehtyä rivakasti (opiskelijasta riippuen mahdollisesti muutamassa tunnissa), mutta lähestyttäessä viikkoa 7 aikaa voi hyvinkin mennä jopa 20 tuntia per osa!

## Kurssin käytänteet

### WhatsApp-ryhmä
- Viestintään, kysymyksiin ja perjantain etäopetuksen "tukikanava" (laita kysymyksiä etukäteen WhatsApp-ryhmään, Arttu vastaa perjantaisin)
- Liittyminen: lähetä Artulle WhatsApp-viesti *[oma nimi]* numeroon *XXX* (numero kerrotaan ensimmäisillä oppitunneilla)

### Käänteinen luokkahuone

- *Kotitehtävä*: Etukäteen ennen jokaista oppituntia on luettava sen viikon materiaalia, joka on käsittelyssä
- Oppitunneilla on aikaa käydä läpi hankalia ongelmakohtia ja tehdä tehtäviä, kun teoriasta on jo hieman tietoa


### Perjantain oppitunneista
- Perjantaisin on luvassa etäopetusta
- Artun ehdotus sisällöstä: Hangouts-livelähetys, jossa vastaan teidän Whatsappissa lähettämiinne kysymyksiin

### Osaamistavoitteet
Kursseilla opitaan perustaidot ohjelmoinnista Java-kielellä. Tutuksi tulevat muun muassa syötteen lukeminen, tulostaminen, ehtolauseet, toistolauseet, listojen käsittely, oliot, ymym.

#### Ohjelmoinnin perusteet

Osa | Osaamistavoitteet
--- | ---
1 |	Tuntee ohjelmoinnin peruskäsitteistä muuttujat, ehtolauseet, toistolauseet. Ymmärtää ohjelman suoritusjärjestyksen. Tuntee loogiset operaatiot ``ja`` ja ``tai``. Osaa kirjoittaa ohjelmia, jotka lukevat käyttäjältä syötettä ja tekevät laskentaa syötteen perusteella.
2 |	Ymmärtää vuokaavioiden idean ja osaa piirtää vuokaavioita annetusta ohjelmasta. Hahmottaa ja tunnistaa ohjelman käyttämien muuttujien tilan ohjelman eri suoritusvaiheessa. Osaa soveltaa toistolausetta ohjelmointiongelmissa. Tuntee käsitteet metodi, parametri ja kutsupino. Osaa luoda ja käyttää parametrillisia metodeja.
3 |	Osaa luoda metodeja, jotka palauttavat arvon. Ymmärtää miten ohjelman suoritus etenee metodikutsun yhteydessä. Ymmärtää muuttujien näkyvyyden ja olemassaolon. Tuntee käsitteen merkkijono ja osaa käsitellä merkkijonoja (erit. vertailu). Tuntee listarakenteen ja osaa lisätä ja poistaa listalla olevia alkioita. Tuntee käsitteen indeksi ja osaa käydä listan läpi while-toistolauseen avulla.
4 |	Tuntee käsitteet olio, konstruktori ja olion metodit. Luo ainakin yhden oman luokan. Luo olioita tekemistään luokista. Ymmärtää static-määreellä ja ilman static-määrettä olevien metodien eron. Tietää olio-ohjelmoinnin perusperiaatteet ja luo luokkia, jotka kuvaavat annettua ongelma-aluetta.
5 |	Ymmärtää alkeis- ja viittaustyyppisten muuttujien erot. Osaa määritellä olioita, jotka sisältävät olioita. Osaa käyttää olioita metodin parametrina sekä luoda metodeja, jotka palauttavat olioita. Osaa käsitellä olioita listarakenteessa sekä käyttää listaa oliomuuttujana.
6 |	Tuntee käsitteen tiedosto. Osaa lukea tietoa erilaisista tietolähteistä (mm. tiedosto, verkko). Ymmärtää hajautustaulun periatteen. Osaa kirjoittaa hajautustaulua käyttäviä ohjelmia ja osaa luoda satunnaislukuja Javan avulla. Tuntee staattisten ja ei staattisten metodien erot ja tutustuu sovelluksen jakamiseen useampaan vastuualueeseen (tekstikäyttöliittymä, sovelluslogiikka).
7 |	Osaa pilkkoa ohjelman useampaan osaan, missä yhden vastuulla on (tekstimuotoinen) käyttöliittymä, toisen vastuulla sovelluslogiikka. Tuntee testivetoisen ohjelmistokehityksen perusajatuksen ja osaa kirjoittaa ohjelman metodien toiminnallisuutta tarkastelevia testejä. Ryhmittelee arvoja hajautustaulun avulla ja osaa käyttää listaa hajautustaulun arvona. Osaa luoda yksinkertaisia simulaatioita.

Osaamistavoitteiden lähde: https://materiaalit.github.io/ohjelmointi-18/ (Creative Commons BY-NC-SA -lisenssi, Helsingin yliopiston Agile Education Research -tutkimusryhmä)